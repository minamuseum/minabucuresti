# minabucuresti
MINA, [Museum of Immersive New Art](https://www.minamuseum.com/) este primul spațiu imersiv din România și cel mai mare centru de new media art din Europa de Sud Est. 

MINA este un demers inovator prezentat de George.BCR, conceput de One Night Gallery și Le Petit. Muzeul Mina reprezintă intersecția dintre artă, tehnologii emergente ca mediu de creație, experiențe interactive, educație și dezvoltare de noi competențe digitale.

Muzeul Mina este situat în București, în Pipera, pe strada George Constantinescu 2-4. De asemenea, prin proiectul Mina Pop Up,  muzeul s-a extins și în alte locații, spectacolele fiind accesibile și în orașele Cluj Napoca, Iași și Timișoara.

La Muzeul Artei Noi Imersive puteți viziona mai multe spectacole, printre care: „Dinozaurii, o călătorie imersivă în lumea preistorică”, „[IN BETWEEN] – spectacol de dans imersiv”, „Van Gogh, The Immersive Show”, „COSMOS”, „Gustav Klimt” și „Vrăjitorul din OZ Imersiv”. 

De asemenea, Muzeul Mina are și un spațiu amenajat special pentru copii, Mina Kids, unde aceștia sunt așteptați cu spectacole și activități educative care încurajează creativitatea, interacțiunea și mișcarea fizică.

Muzeul Mina din București este deschis și pentru organizarea diferitelor evenimente, precum: lansări de produse, petreceri private, etc. 
